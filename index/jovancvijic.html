<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width">
  <h1>Јован Цвијић</h1>
</head>
<body>
  <p> <i> Јован Цвијић </i> био је српски географ, етнолог, универзитетски професор и академик. Оснивач је Српског географског друштва, председник Српске краљевске академије, професор и ректор Београдског универзитета, почасни доктор Универзитета Сорбоне и Карловог универзитета у Прагу. <p>
  <p> Цвијић је почео да се бави науком још као студент Велике школе и тада је настао његов рад <i> Прилог географској терминологији нашој </i>, а наставио као средњошколски професор и бечки студент проучавајући крашке појаве у источној Србији, Истри и Јадранском приморју. 
  <p> Бавио се подједнако друштвеном и физичком географијом, геоморфологијом, етнографијом, геологијом, антропологијом и историјом. Сматра се <b> утемељивачем српске географије</b>.
  <p> Након основне школе коју је завршио у Лозници, завршио је <u> нижу гимназију</u> у Лозници (прве две године) и <u>гимназију у Шапцу</u> (трећу и четврту годину), а потом се уписао и завршио <u> вишу Прву београдску гимназију</u>.
</body>
</html>
